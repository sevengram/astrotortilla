\documentclass[finnish]{article}
\usepackage[finnish]{babel}
\usepackage{sansseriftitles}
\usepackage{1inchmargins}
%\usepackage[iso]{isodate}
\usepackage{hyperref}
\usepackage{color}
\usepackage[latin1]{inputenc}
\usepackage[T1]{fontenc}



\hypersetup{
    colorlinks=true,
    urlcolor=blue,
}

\newcommand{\surl}[1]{{\small \url{#1}}}

\begin{document}


\centerline{\sf \Huge AstroTortilla käyttöohje}
%\centerline{Viimeisin päivitys: \today}

\tableofcontents

\setlength{\parindent}{0pt}
\setlength{\parskip}{2ex}


\section{Johdanto}

AstroTortilla on suunniteltu automatisoimaan tähtikuvauksessa jatkuvasti
toistuvia työvaiheita hyödyntämällä ns. astrometristä ratkaisua ja yhdistämällä
eri ohjelmistoja toisiinsa rajapinnan avulla. Sokealla astrometrisellä
ratkaisulla on mahdollista napata kuva mistä tahansa päin taivasta, selvittää
kuvan tarkka paikka ja käyttää sitä kaukoputken GoTo-jalustan suuntatiedon
korjaamiseen.

Käännyttäessä taivaalla suuria pätkiä GoTo-toiminnolla, ei haluttu tähtitaivaan
kohde yleensä päädykään kuvaruudun keskustaan tai välttämättä koko ruutuun.
AstroTortilla mahdollistaa toistuvien korjausten tekemisen automaattisesti
niin, että haluttu kohde saadaan keskelle kuvaa useimmiten yhdellä tai kahdella
hyppäyksellä - vaikka GoTo olisi kalibroitu miten huonosti tahansa.

Hyödyntämällä kuvien ratkaisua tietokoneohjatun seurantajalustan kanssa myös
jalustan napasuuntaus helpottuu merkittävästi. Anna vain AstroTortillan
katsella ympärilleen hetken jonka jälkeen kääntele suuntausnuppeja sen verran
kuin ohjelma neuvoo. Ohjelmasta löytyy myös näppärä apuväline perinteisen, ns.
driftaus-suuntauksen nopeuttamiseksi.

Paikallisen ruokavalion perustaa, \emph{Meksikolaista tortillaa} käytetään
käärimään liha ja kasvikset yhdeksi helposti syötäväksi paketiksi.
\emph{AstroTortilla} käärii yhteen tarvittavat tietokoneohjelmat herkulliseksi
yölliseksi välipalaksi tähtitaivaan alla.
 

\section{Tuetut tietokoneohjelmat ja laitteistot} 
\subsection{Kameran ohjaus}

AstroTortilla voi ohjata mitä tahansa tähtikameraa (CCD, digijärkkäri yms.)
käyttämällä jotakin tuetuista kameraohjelmista, joita ovat Stark Labsin \textbf{\emph{Nebulosity 2}}, Diffraction
Limitedin \textbf{\emph{Maxim DL}} sekä Incanus Ltd:n \textbf{\emph{Astro Photography Tool}}. Lisäksi kameraan voi ottaa suoran
yhteyden  \hbox{\textbf{\emph{ASCOM-rajapinnan}}} avulla, vaikkei se kentällä
olekaan kovin hyödyllistä.

Myös Stark Labsin \emph{PHD Guiding} -ohjelmaa tai mitä tahansa muutakin kameran kuvan ruudulla näyttävää ohjelmaa voi käyttää AstroTortillan \textbf{\emph{kuvaruutukaappaus}}-ominaisuuden avulla. 

Lisäksi mikäli kamerasi osaa tallentaa kuvia tietokoneen levylle, AstroTortillan saa lukemaan kuvat yksinkertaisesti \textbf{\emph{valitsemalla kuvat levyltä}}.
Tulevaisuudessa AstroTortilla osaa myös vahtia määritettyä hakemistoa levyllä ja ryhtyä toimiin aina uuden kuvan ilmestyessä hakemistoon.

Projektiin osallistuminen esim. rakentamalla tuki uusille kamerasoftille on erittäin tervetullutta ja halukkaille on tarjolla kannustusta ja teknistä apua.

\subsection{GoTo-jalustan ohjaus}

AstroTortilla tukee tällä hetkellä kaikkia
\hbox{\textbf{\emph{ASCOM-rajapinnan}}} kautta yhteensopivia tietokoneohjattuja
seurantajalustoja. Ohjelman kehittäjät käyttävät EQMOD-ohjelman avulla
ohjattuja Sky-Watcherin HEQ5 ja EQ6 -jalustoja.

ASCOM-rajapinnan käyttö rajoittaa ohjelman toimivuuden tällä hetkellä
Microsoftin Windows-käyttö\-järjestelmiin. INDI-rajapinnan tukeminen on
suunnitelmissa ja toivottavasti tulevaisuudessa mahdollistaa AstroTortillan
käytön myös Linux/Unix-ympäristöissä.

\subsection{Astrometriset ratkojaohjelmat}

AstroTortilla perustuu tällä hetkellä \textbf{\emph{Astrometry.net}}-projektin
ratkojaan. Ohjelmaa voi käyttää joko paikallisesti Windowsilla Linux-tyyppisen
Cygwin-ympäristön avulla tai Astrometry.netin nettiratkojalla. AstroTortillan
on tulevaisuudessa myös tarkoitus tukea havaintokeskuksen lähiverkossa esim.
Linuxilla pyörivää Astrometry.net -palvelinta.

Toinen vaihtoehto olisi käyttää DC-3 Dreamsin \emph{PinPoint Astrometric
Engine}ä, mutta tukea tälle ei ole vielä toteutettu. Valitettavasti
AstroTortillan ei ole mahdollista hyödyntää Maxim DL:n mukana tulevaa ilmaista
\emph{PinPoint LE}:tä, sillä sitä ei voi ohjata etärajapinnan kautta.

\section{Astrometrinen ratkaisu}

Kuvien astrometrinen ratkominen on laji, jossa pyritään tunnistamaan
(tietokoneella) tähtien muodostamia kuvioita tähtikuvissa. Kun kuvan tähdet on
tunnistettu, voidaan tätä ratkaisua käyttää selvittämään kuvan keskustan tarkat
koordinaatit taivaalla, kuvakentän korkeus ja leveys, kuvakentän kiertokulma
taivaan koordinaattiakseleihin nähden, kuvan pikseleiden kulmamittakaava
kaarisekunneissa taivaalla, ja mikäli kennon pikselin koko mikrometreinä on
tiedossa, saadaan selville objektiivin tarkka polttoväli alle millimetrin
tarkkuudella.

Normaalisti astrometristä ratkaisua varten tarvitaan tähtikatalogi eli
tietokanta tähtien sijainneista, sekä karkea arvio siitä, minne päin kamera
osoitti kuvaa otettaessa.

\subsection{Astrometry.net}

Vallankumouksellisen mullistavassa Astrometry.net-projektissa kehitellään
työkalua, jolla saadaan astrometrinen ratkaisu mille tahansa tähtikuvalle
\emph{ilman mitään etukäteistietoa} kuvan parametreista. Projektin
ratkaisuohjelma, algoritmit ja lähdekoodi ovat vapaasti saatavilla. Täysin
sokkona suoritetun ratkomisen kantava idea on laskenta-ajan lyhentäminen
rakentamalla etukäteen valtavia luetteloja mahdollisista neljän tähden
muodostamisista kuvioista kaikissa suunnissa taivaalla.

Astrometry.net on kirjoitushetkellä betatestausvaiheessa. Projektilla on
online-käyttöliittymä osoitteessa \surl{http://nova.astrometry.net/}.
Astrometry.net-ohjelmaa voi myös ajaa paikallisesti Linux, Unix, MacOS tai
Cygwin for Windows -ympäristöissä.

AstroTortilla on yhteensopiva sekä online-version että paikallisella koneella
pyörivän Astrometry.netin kanssa {\color{red}(no jos rehellisiä ollaan niin
online-palikka ei vielä toimi)}. Online-version käyttöä varten sinun on
rekisteröidyttävä palveluun saadaksesi oman API-numeron. Et tarvitse erillisiä
Astrometry.net-käyttäjätunnuksia, vaan mikä tahansa OpenID-tunnus (esim. Gmail)
toimii.

Online-ratkojan käyttäminen edellyttää että kuvaus-PC:lläsi on yhteys
internettiin ja saattaa olla hitaampaa kuin paikallisella koneella ratkominen.
Toisaalta säästät Cygwinin asennuksen vaivan etkä tarvitse muutamaa gigatavua
tilaa indekseille kiintolevyltäsi. Online-ratkojan käyttö on erityisen näppärää
voidaksesi kokeilla AstroTortillan käyttöä ilman mittavaa esivalmistelua.

\section{AstroTortillan, Cygwinin ja Astrometry.netin asentaminen}

Ajaaksesi Linux-pohjaista Astrometry.netiä paikallisesti Windows-koneella
joudut asentamaan Cygwin-\-emulaattori\-ympäristön. Asennus on helppoa, koska 
sekä Cygwinin että Astrometry.netin asennus on niputettu AstroTortillan omaan 
asennusohjelmaan.

Cygwin-asennus vie noin 350 megatavua tilaa kiintolevyltäsi ja sisältää
valikoiman linuxtyökaluja joita et todennäköisesti tarvitse.

Astrometry.netin indeksit (tähtikatalogit) tosin vievät vielä enemmän tilaa.
Lyhyillä optiikoilla kuvattujen laajakulmaotosten (teleobjektiiveihin tai
pieniin kaukoputkiin asti) ratkaisemiseen onneksi riittää vain kourallinen
indeksejä ja noin yksi gigatavu levytilaa. Kapeampien kuvakenttien ratkaisuun
tarvittavat indeksit kasvavat tästä eksponentiaalisesti ja koko indeksipaketti
vie noin 24 gigatavua levytilaa. Pienin Astrometry.netin ratkaistavissa oleva
kenttä on noin viiden kaariminuutin levyinen.


\textbf{1. Asennusohjelman hakeminen}

Asennusohjelma löytyy osoitteesta
\surl{http://astrotortilla.sourceforge.net/}. Etusivun vihreä latauskuvake ei
palveluntarjoajasta johtuvista syistä aina osoita uusimpaan versioon, joten 
kannattaa tarkistaa uusin versio Downloads-sivulta. 
Tallenna ja käynnistä \texttt{AstroTortilla-<versio>.exe}. Tämän jälkeen voit
asentaa ohjelman normaaliin tapaan klikkailemalla Next-nappulaa, kunnes voit 
valita haluatko asentaa Cygwinin ja Astrometry.netin AstroTortillan mukana.

Ensimmäisellä asennuskerralla valitse myös Cygwinin ja Astrometry.netin asennus.
Kun seuraavan kerran asennat AstroTortillasta uuden version, voit asentaa pelkän 
AstroTortillan, Cygwin palikoineen on jo koneellasi.

AstroTortillan asennusohjelma käynnistää nyt Cygwinin asennusohjelman. Tässä voit
samaten painella toistuvasti
Next-nappulaa kunnes asennusohjelma pyytää sinua valitsemaan latauspalvelimen
("Choose a Download Site").

\textbf{2. Latauspalvelinten valitseminen} 

Seuraavaksi täytyy valita sourceforge.netin
sivusto Astrometry.netin lataamiseksi ja jokin toinen
sivusto varsinaisen Cygwinin lataamiseksi. Palvelinten listassa
\\\surl{http://downloads.sourceforge.net} on valmiiksi valittuna. Tämän
lisäksi valitse yksi muu palvelin klikkaamalla sitä listassa Ctrl-näppäin
painettuna. Mikä tahansa käy, mutta jokin lähellä sijaitseva (esim.
ftp://ftp.sunet.se) saattaa nopeuttaa asennusta.

Ennen jatkamista, \textbf{tarkista että molemmat kaksi palvelinta ovat listassa
valittuina!!!} Väärät klikkailut asennuksen tässä vaiheessa ovat yleisin syy 
AstroTortillan toimimattomuuteen.

Tämän jälkeen klikkaile Nextiä. Jos näkyviin ilmestyy ylimääräisiä
ikkunoita, klikkaa OK. Lataamisen ja asennuksen lopuksi klikkaa Finish.

\textbf{3. Indeksien lataaminen}

Toistaiseksi, saadaksesi käyttöön Astrometry.netin tarvitsemat indeksit, sinun
on hyväksyttävä niiden käyttöehdot ja lähetettävä sähköpostia Astrometry.netin
kehittäjille täältä löytyvien ohjeiden mukaan:
\\\surl{http://trac.astrometry.net/browser/trunk/src/astrometry/GETTING-INDICES}. 

Huomaa
että tällä hetkellä indeksien jakaminen eteenpäin on kiellettyä ja tämä on
vielä jonkin aikaa ainoa tapa niiden saamiseksi. Kuten ohjeessa lukee,
hakemukseen on liitettävä selvä kuvaus siitä mihin indeksejä aikoo käyttää.
Tähän kelpaa vastaukseksi hyvin, että tahdot käyttää Astrometry.netiä
hyödyntävää AstroTortilla-ohjelmaa. Tämän jälkeen kehittäjät ottavat sinuun
yhteyttä pikimmiten ja antavat linkin, josta valtavan indeksikasan voi ladata
koneelleen.

Yritämme parhaillaan saada generoiduksi oman indeksikatalogin jota voimme jakaa
eteenpäin omilla ehdoillamme (täysin vapaasti). Siihen mennessä indeksit on 
kuitenkin haettava Astrometry.netin kautta heidän asettamien lisenssiehtojen
mukaisesti.

\textbf{4. Indeksien purkaminen}

Ladattuasi haluamasi indeksit, on niiden pakattujen bz2-tiedostojen sisältö 
purettava oikeaan hakemistoon. Jos osaat purkaa bz2-tiedostoja windowsissa 
jollain pakkausohjelmalla (WinRAR, 7-zip jne.) voit halutessasi purkaa pakettien 
sisällön myös käsin, kunhan varmistut siitä että operaation jälkeen alla näkyvä
hakemisto sisältää FITS-tiedostoja. 

Mikäli et osaa purkaa paketteja itse, seuraa alla olevaa ohjetta:

Laita lataamasi indeksipaketit hakemistoon \texttt{C:\textbackslash
cygwin\textbackslash usr\textbackslash share\textbackslash
astrometry\textbackslash data\textbackslash } tai vastaavaan, jos asensit
Cygwinin muulle asemalle. Tämän jälkeen avaa Cygwin-komentorivi (kuvake työpöydällä),
komenna \texttt{cd /usr/share/astrometry/data} jonka jälkeen komenna
\texttt{tar xjf *.bz2}. 

Nyt bz2-tiedostojen sisällä olevat FITS-tiedostot
pitäisi olla purettu data-hakemistoon. Voit varmistaa että näin on, jonka
jälkeen voit poistaa bz2-paketit tilaa viemästä komentamalla \texttt{rm *.bz2}.
Voit myös poistaa paketit käsin windowsin kautta. Varmista ettet vahingossa
poista myös fitsejä.

\textbf{5. Kuvien ratkominen AstroTortillalla}

Jos mikään ei mennyt pieleen, voit nyt ratkoa kuvia
\texttt{solve-field}-komennolla Cygwinin komentorivillä. Saadaksesi lisätietoa
komennon käytöstä tutustu Astrometry.netin omaan dokumentaatioon.

Käyttääksesi AstroTortillaa sinun ei tarvitse osata käyttää komentoriviä.
Seuraavaksi valitse vain AstroTortillan pääikkunasta ratkojaohjelmaksi
\texttt{AstrometryNetSolver}. Voit myös joutua vaihtamaan Cygwin-polun
Astrometry.netiin AstroTortillan asetustaulukossa, mikäli asensit Cygwinin 
jonnekin muualle kuin \texttt{C:\textbackslash cygwin} -hakemistoon (lisäohjeita alla).

\section{AstroTortillan käyttö}

\subsection{Pääikkuna}


AstroTortillan pääikkuna koostuu neljästä paneelista: Telescope (Jalusta),
Camera (Kamera), Solver (Ratkoja) ja Actions (Toiminnot).


\textbf{\emph{Telescope (Jalusta)}} -paneelissa valitaan käyttämäsi
kaukoputki/jalusta. Tällä hetkellä ainoa vaihtoehto on \texttt{ASCOMTelescope},
jonka avulla voit yhdistää mihin tahansa ASCOMyhteensopivaan jalustaan.

Toimiakseen järkevästi, jalustan ASCOM-ajurin on syytä toimia ns. hubina, eli
mahdollistaa useamman ohjelman (erityisesti AstroTortillan ja käyttämäsi
karttaohjelman) ottavan yhteyden siihen samanaikaisesti. Tämä on useimpien
ASCOM-ajureiden, kuten AstroPhysics-jalustojen omien ajureiden sekä
Sky-Watcherin jalustoja komentavan EQMOD-ohjelman toimintatapa.  Mikäli ajurisi
tukee vain yhden ohjelman käyttämistä kerrallaan, tutustu ASCOM-standardin
kotisivuilta löytyvään Plain Old Telescope Handset (POTH) -ohjelmaan, tai
kokeile jotain muuta ASCOM-hubia.

\textbf{\emph{Camera (Kamera)}} -paneelissa otetaan yhteys käyttämääsi
kameraan. Riippuen kuvausohjelmastasi, valitse joko \texttt{MaximDLCamera}, \texttt{APTCamera} tai
\texttt{NebulosityCamera}.  

Kokeillaksesi jotain muuta kameran kuvan ruudulla näyttävää ohjelmaa, valitse
\texttt{CaptureCamera}. Asetukset toimivat sellaisenaan PHD Guiding
-ohjelmalle. Käyttääksesi jotain muuta ohjelmaa, säädä kameran kuvan sisältävä
ikkunan alue asetuksista. 

Ottaaksesi yhteyden ASCOM-yhteensopivaan kameraan, valitse
\texttt{ASCOMCamera}.

Jos haluat käyttää AstroTortillaa manuaalisesti, voit valita kameraksi
\texttt{FileOpenCamera}. Painettuasi Capture \& Solve -nappia, AstroTortilla
pyytää sinua valitsemaan haluamasi kuvan kiintolevyltä.

\textbf{\emph{Solver (Ratkoja)}} -paneelissa valitaan käytettävä astrometrinen
ratkaisuohjelma. Jos käytät Astrometry.netin online-versiota, valitse
\texttt{AstrometryNetWebSolver}. Jos olet asentanut Cygwinin ja
Astrometry.netin omalle koneellesi, valitse \texttt{AstrometryNetSolver}.

\textbf{\emph{Actions (Toiminnot)}} -paneelissa valitaan mitä tehdä kuvan
ottamisen ja onnistuneen astrometrisen ratkaisun jälkeen. Voit synkronoida
(Sync) jalustan eli päivittää jalustalle tiedon siitä, mihin se todellisuudessa
juuri nyt osoittaa. Lisäksi voit tehdä korjausliikkeen (Re-slew) eli kääntää
jalustan siihen suuntaan johon se luuli aikaisemmin osoittaneensa. Lisäksi voit
toistaa (Repeat) korjausliikkeitä automaattisesti niin kauan kunnes olet
haluamasi raja-arvon sisällä oikeista koordinaateista.


\textbf{\emph{Tools (Työkalut)}} -valikossa voit siirtyä jalustalla levyltä valittavan
kuvatiedoston koordinaatteihin (Goto image (Avaa kuva ja siirry)) tai käyttää
AstroTortillaa seurantajalustasi napasuuntaukseen (Polar alignment
(Napasuuntausavustaja), Drift shot (Ota valuntasuuntauskuva)).

\subsection{Normaali käyttötapa}

Kun olet yhdistänyt AstroTortillan kameraan, jalustaan ja ratkaisijaan, käytä
haluamaasi planetaario-ohjelmaa kääntääksesi jalustasi johonkin tähtitaivaan
kohteeseen. Nyt Target (Kohde) -kohdassa lukee valitsemasi kohteen koordinaatit
ja Current (Nyt) -kohdassa samat koordinaatit, koska jalusta olettaa
osoittavansa sinne minne pitääkin. Tämä ei tosin yleensä pidä paikkaansa.

Valitse haluamasi toiminnot Actions (Toiminnot) -paneelista (esim. varmuuden
vuoksi kaikki kolme), valitse sopiva valotusaika ja paina Capture and Solve
(Valota ja ratko) -nappia.  AstroTortilla valottaa nyt kameraohjelmallasi kuvan
ja välittää sen ratkaisijalle. Kun ratkaisu on löytynyt, AstroTortilla tietää
jalustan todellisen suunnan ja näyttää sen Camera (Kamera) - paneelissa.

Jos ruksit Sync scope (Synkronoi jalusta) -toiminnon, jalustan todelliset
koordinaatit näytetään myös Telescope (Jalusta) -paneelin Current (Nyt)
-kohdassa. Jalustan GoTo-toiminto on nyt synkronoitu oikein.

Jos ruksit Re-slew (Keskitä kohde) -toiminnon, AstroTortilla käskee jalustaa
kääntymään siihen suuntaan, jossa haluamasi kohde on. Kohteen pitäisi nyt olla
keskellä ruutua.

Jos jalustasi synkronointi oli todella pielessä tai kohde ei vieläkään ole
keskellä ruutua, ruksimalla Repeat (Toista kunnes) -toiminnon AstroTortilla
toistaa korjausliikkeitä automaattisesti, kunnes on vahvistettu kohteen olevan
keskellä ruutua halutulla tarkkuudella.

%\subsection{Käyttötapa tulevaisuudessa}
%
%Yllä kuvattu käyttötapa yksinkertaistuu huomattavasti tulevissa versioissa,
%joissa AstroTortilla näkyy plane\-taario-ohjelmallesi ASCOM-jalustana. Tällöin
%voit antaa haluamallasi ohjelmalla GoTo-käskyn kohteeseen, ja AstroTortilla
%varmistaa automaattisesti kenttää ratkomalla, että GoTo-ajon valmistuttua kohde
%on päätynyt keskelle kuvakenttääsi yhdellä klikkauksella.
%
%Voit myös määrittää AstroTortillan olemaan puuttumatta GoTo-käskyihin
%siirtymissä, jotka ovat valitsemaasi kulmaetäisyyttä, esim. viittä astetta
%pienempiä. Tällöin AstroTortilla välittää GoTokäskyt suoraan jalustallesi
%varmistaakseen, että pienehköt jalustan siirtelyt esim. kuvakentän rajaamista
%varten sujuvat joutuisasti ja ilman kuvan ratkomiseen kuluvia viiveitä.


\subsection{Goto image -työkalu}

Goto image -työkalulla voit ratkaista kovalevyllä olevan kohteen koordinaatit
ja kääntää jalustan niitä kohti automaattisesti. Työkalu on kätevä kun esim.
haluat jatkaa edellisen yön valotussarjaa täsmälleen samalla suuntauksella tai
matkia vaikkapa Hubblen suosikkikuvasi rajausta.

Käyttääksesi työkalua, valitse \emph{Tools $\rightarrow$ Goto image (Työkalut
$\rightarrow$ Avaa kuva ja siirry)} ja valitse haluamasi kuva ilmestyvässä
dialogissa. Tämän jälkeen AstroTortilla ratkoo kuvan ja kääntää jalustasi
ratkottuihin koordinaatteihin. Valittavan kuvan on oltava FITS-, JPEG-, TIFF-
tai PNM-formaatissa.

Käytettäessä kuvaansiirtymistyökalua, AstroTortilla jättää huomiotta
Actions-paneeliin ruksatut valinnat ja suorittaa aina toistuvan keskityksen
kunnes ollaan paneelin alaosaan syötettyä etäisyyttä lähempänä ladatun kuvan
keskustaa. Samoin ratkaisijan etsintäsädeparametri (search radius) jätetään
huomiotta - kuvaan siirtyminen on aina täysin sokko ratkaisu.


\subsection{Jalustan napasuuntaus AstroTortillan avulla}

AstroTortilla tarjoaa kaksi työkalua seurantajalustan napasuuntauksen
helpottamiseen.

\textbf{Kuvan ratkaisuun perustuva työkalu} pyytää kääntämään jalustasi ensin
etelään ja sitten itään/länteen. Kääntämisen jälkeen AstroTortilla ottaa kaksi
testikuvaa ja päättelee niistä napasuuntausvirheen joko korkeus- tai
sivusuunnassa. Virhe ilmoitetaan asteina, jonka jälkeen voit korjata
napasuuntausta jalustasi säätöruuveilla.

\textbf{Drift-työkalu} automatisoi nokkelan tyylin perinteiseen
driftaussuuntaukseen (tarkempi kuvaus alla). Tätä varten et edes tarvitse kuvan
ratkaisijaa, vaan AstroTortillan tukemat kamera ja jalusta riittävät.

Tulevissa versioissa AstroTortilla tarjoaa myös täysin automaattisen
napasuuntaustyökalun joka katselee hetken eri puolille taivasta ja jättää
käyttäjälle pelkän ruuvien kääntelyn.


\subsection{Napasuuntausavustaja}

Napasuuntaustyökalu valottaa kaksi paria kuvia ja siirtää parin ruutujen
välissä jalustaa puolen asteen verran rektaskensioakselin suunnassa. Kuvista
ratkaistuja koordinaatteja käytetään napasuuntausvirheen laskemiseen
tutkimalla, paljonko deklinaation suuntaista virhettä saatiin kääntymällä
ainoastaan rektaskension suunnassa.

Kahta idän tai lännen suuntaan kuvattua ruutua käytetään tuntiakselin
korkeuskulman virheen laskemiseen, ja kahta eteläistä meridiaania (olettaen
että ollaan Suomessa) kohti kuvattua ruutua tuntiakselin vaakasuuntaisen
virheen laskemiseen.

Käyttääksesi työkalua, valitse \emph{Tools $\rightarrow$ Polar Alignment
(Työkalut $\rightarrow$ Napasuuntausavustaja)}. Valitse oikea pallonpuolisko ja
ennen mittausta käännä kaukoputkesi kohti oikeaa suuntaa.  Korkeusvirheen
mittauksessa muista valita pudotusvalikosta, kuvaatko itään vai länteen.

Tämän jälkeen paina jompaa kumpaa mittausnappulaa, jolloin AstroTortilla
valottaa kaksi ruutua. Kun valotukset ovat valmiita, napasuuntausvirheesi
asteissa mitattuna näkyy ruudulla.  Käytä tätä tietoa napasuuntauksen
korjaamiseen kääntämällä jalustasi suuntausruuveja.

Kun mittaat vaakasuuntaista virhettä, varmista ettet osoita puolta astetta
lähemmäs meridiaania välttääksesi jalustan ns. meridian flippiä! Varminta on
osoittaa etelämeridiaanin länsipuolelle (oikealle puolelle).



\subsection{Valuntasuuntaustyökalu}

Valumiseen eli driftaamiseen perustuva napasuuntaus on tarkka mutta työläs tapa
napasuunnata seurantajalusta, ja se on helpointa tehdä CCD-kameralla verrattuna
tähden seuraamiseen okulaarissa. Drift-suuntauksen kantava idea on, että
virheellisesti napasuunnatussa jalustassa tähti lähtee valumaan deklinaation
suunnassa.

Kun kuvataan \textbf{eteläisen meridiaanin} suuntaan (jos ollaan pohjoisella
pallonpuoliskolla), jalustan tuntiakselin suuntausvirhe korkeussuunnassa ei
vaikuta ollenkaan tai lähes ollenkaan, vaan havaittu valuma johtuu pelkästään
\textbf{sivusuuntaisesta} eli atsimutaalisesta virheestä.  Samoin kuvatessa
\textbf{itäisen/läntisen meridiaanin} suuntaan, vain \textbf{korkeussuuntainen}
napasuuntausvirhe on vastuussa tähden valumisesta.

AstroTortilla helpottaa hitaan deklinaatiovalumisen havaitsemista käyttämällä
nokkelaa tekniikkaa, jonka Robert Vice esitteli AstroPhoto Insight
-verkkolehdessä syyskuussa 2005.  Siinä jalustaa liikutetaan valotuksen aikana
hitaasti itään ja uudestaan saman verran länteen.

Jos tähti valuu vähänkään deklinaatiosuunnassa, kuvaan piirtyy suippo,
vaakasuora V-kuvio.  Valotuksen alussa jalustaa pidetään hetken aikaa
paikallaan jotta V:n toiseen sakaraan valottuu hieman voimakkaampi piste
valumisen suunnan tunnistamiseksi.

Kun suuntaus on kohdallaan, V supistuu yhdeksi vaakasuoraksi viivaksi.
Lisätietoa V-drifttekniikasta voi lukea osoitteesta
\surl{http://www.astrophotoinsight.com/node/568}.

Käyttääksesi työkalua, käännä jalusta sopivan kirkkaaseen tähteen ja valitse
\emph{Tools $\rightarrow$ Drift shot (Työkalut $\rightarrow$
Valuntasuuntauskuva)}. AstroTortilla aloittaa välittömästi 30 sekunnin
valotuksen ja kääntelee jalustaa sopivasti sen aikana.  Valotuksen valmistuttua
näet helposti, onko deklinaation valumista havaittavissa.

\section{Tekijät}

AstroTortillan tekivät

\begin{tabular}{l l} 
Antti Kuntsi (Mickut) &Ohjelman varsinainen kehitys \\ 
Lauri Kangas (Vostok) &Maxim DL -plugin, ohjetekstit \\ 
Samuli Vuorinen (naavis) &Napasuuntaustyökalu, APT-plugin \\ %Astrometry.net online plugin \\
Jussi Kantola (ketarax) &Astrometry.netin Cygwin-paketti ja asennusohjelma \\ 
\end{tabular}



\end{document}

